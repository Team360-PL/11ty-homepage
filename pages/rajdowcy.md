---
title: "Rajdowcy"
date: "2022-12-04"
eleventyNavigation:
    parent: Team
    key: Rajdowcy
    order: 3
---

Pierwsza kadrowa, czyli lista zawodników startujących (dość regularnie) w rajdach i innych imprezach sportowo-rekreacyjnych tego typu:


![Foto <a href="https://unsplash.com/@thomholmes?utm_source=unsplash&utm_medium=referral&utm_content=creditCopyText">Thom Holmes</a> on <a href="https://unsplash.com/s/photos/orienteering?utm_source=unsplash&utm_medium=referral&utm_content=creditCopyText">Unsplash</a>](/img/thom-holmes-BW4bH1pEaE0-unsplash.jpg)
  
## Igor Błachut

iblachut@team360.pl

 Urodzony w 1973 w Gliwicach; od kilkunastu lat na zesłaniu w Warszawie, gdzie pracuje jako dziennikarz.

 Pierwszy start - w rajdach w 1999, taki w zawodach to chyba pod koniec lat 70. To były wewnętrzne zawody szkółki łyżwiarsko-wrotkarsko-lekkoatletycznej... Debiut w zawodach na orientację w 1984. I to akurat przyjęło się na dłużej.

 Osiągnięcia - medale MP (pełna gama kolorów) zdobyte w rozmaitych formach orientacji sportowej (biegi, narty, rower). Trzy starty w MŚ w rowerowej jeździe na orientację; ale tu raczej nie ma się czym chwalić. Przepis na najłatwiejsze medale na świecie? Starty w imprezach branżowych: na dziennikarskich MP medale zdobywał w żeglarstwie, oczywiście rajdach oraz narciarstwie. W tych ostatnich otarł się nawet o podium w MŚ - co jest o tyle fajne, że biegówki miał wówczas trzeci raz na nogach a z samych zawodów pamięta niewiele...

 Rajdowo - medale MŚ wciąż przed nami... z innych wyników:

- pierwsze halucynacje - AT'2002
- największe odmrożenia - BWC'2005
- najwolniejsze tempo/km - FEM'2009 (czołganie w kosówce); Lycian Challenge'2011 (spacer przez las nad morzem)
- najgorsze proporcje - Rat Race'2009 (48 godzin podróży, 8 godzin ścigania)

## Dariusz Bogumił

Osiągnięcia:

* VIII miejsce na Mistrzostwach Europy w Adventure Racing w 2019 roku (Adventure Trophy)
* złoty i brązowy medal na Mistrzostwach Polski w RJnO w 2014 roku
* brązowy medal na Mistrzostwach Polski w RJnO w 2015 roku
* srebrny medal na Mistrzostwach Polski w RJnO w 2016 roku
* brązowy medal na Mistrzostwach Polski w RJnO w 2018 roku
* 2 srebrne i brązowy medal na Mistrzostwach Polski w RJnO w 2019 roku
* 4. miejsce na Mistrzostwach Polski w nocnym BnO w 2014 roku (M35)
* Puchar Warszawy i Mazowsza w RJnO 2016 - 1. miejsce w największym na świecie cyklu rowerowym
* kilka pierwszych i innych miejsc na rajdach przygodowych - od ok. 2008 roku
* 2. miejsce indywidualnie w rankingu na Najlepszy Zespół AR w Polsce w 2015
* najdłuższy rajd: AREC 2019 - ponad 4 doby non stop; 
* ukończony na 2. miejscu Mountain Touch Challenge - Extreme 2014, ok. 60 godz. non stop

satysfakcja ze wszystkich startów

## Piotr Pilak

Urodzony w Cieszynie w 1962 roku.

 Od 10 lat emerytowany górnik (2014). Po namowie Maćka Pońca zakończyłem moją przygodę z najbardziej popularną w naszym kraju dyscypliną sportu ( od dziecka kopałem w gałę ) i rozpocząłem przygodę z AR w wydaniu mini-mini, czyli od startu w  Rajdzie Miejskim w Gliwicach w 2011r.  Wywalczyliśmy wtedy ll miejsce w kat. MV, co zmotywowało mnie do dalszych startów. Największym moim osiągnieciem dotychczas było ukończenie rajdu na trasie 180km z czasem 22 godz. 51 min . Mimo 3 lat startów ciągle fascynuje mnie nawigacja na rajdach i zawodach na orientację; pracując na kopalni w podziemnych chodnikach się nie gubiłem natomiast w lesie podczas zawodów to do dziś - i owszem :) . Moja mocna strona - mimo wieku, wszechstronność dyscyplin - jeżdżę na szosie , góralu, rolkach, łyżwach, nartach biegowych i potrafię bieg ultra ukończyć :)

## Maciej Pońc

rocznik wczesnogierkowski (1970).

mponc@team360.pl

### Osiągnięcia: 

Starty od pierwszych polskich zawodów AR w 1999 roku. Udział we wszystkich edycjach Adventure Trophy (3. miejsce w 2003, Żywiec). V- ce mistrzostwo Czech w 2007 (szczególnie dla mnie cenne, bo całe zawody nawigowałem a zaczynając starty to mapy znałem tylko samochodowe...).

Największa satysfakcja ze startu: MPAR w 2008 roku i start z legendą (legendami?) polskiego AR Magdą i Pawłem.

Ulubione dyscypliny w AR: Ogarniam wszystkie... nie lubię (bardzo) tratw!

Największy atut: doświadczenie !!! Oj, czego ja już na rajdach doświadczyłem... Jak mawia mój szwagier  "Człowiek to taka świnia, że do wszystkiego może się przyzwyczaić".

Maksyma rajdowa: "Im gorzej, tym lepiej"

## Irek Waluga

czyli Iro; urodzony w 1974 w Żorach, które w 1989 zamienił na Katowice...

iwaluga@team360.pl

Ukończył: Akademię Wychowania Fizycznego w Katowicach z dyplomem magistra Fizjoterapii o specjalności Odnowa Biologiczna. Nauczyciel w Zespole Szkół Łączności w Katowicach już od 1999. Ponadto trener II klasy (łubu-dubu...) lekkoatletyki i instruktor wspinaczki sportowej.

### Się biega:

* 1992-1995 zawodnik Kolejarza Katowice
* 1995-1998 zawodnik AZS AWF Katowice

### Rekordy:

* 5 km - 15’47”
* 10 km - 32’30”
* półmaraton - 1h14’47”
* 5. w II Biegu Górskim - Zakopane 2009
* Półmaraton górski na Alasce 2006
* 2. w cyklu biegów na rakietach śnieżnych 2008
* II m. Grand Prix Krakowa w Biegach Górskich 2012/2013

### Się zdobywa:

* 1998 VIII - Mont Blanc 4807 (ponadto VII i VIII 2004-wyjazdy komercyjne)
* 2001 VIII - Elbrus 5633 (ponadto VIII 2005-wyjazd komercyjny)
* 2002 VIII - Pik Lenina 7149 (Pamir)
* 2003 VII - Khan Tengri 7010 (Tienszan)
* 2004 II - Toubkal 4165 (Atlas)
* 2005 I - Mount Kenia-Nelion 5188
* 2005 XI - Dhampush Peak 6038 (Himalaje)
* 2007 VII - Kilimandżaro 5895
* 2008 VIII - Pik Korżeniewskiej 7105 i Pik Somoni 7495 (Pamir)

### Się łoi:

RP

* 2001 II – 7a+ Mago 69 (Ferrentillo-Włochy)
* 2001 V – 7a/a+ Rapina (Paklenica- Chorwacja)
* 2003 XI –7a+/b Sveća vrtnice (Misja Peć-Słowenia)
* 2004 VI – VIII+Prnutie (Viśniove- Słowacja)
* 2004 IX – VI4 Kastrujace Oblubienice (Rzędkowice)
* 2004 I – 7b Jeremy’s Fun (Sperlonga-Włochy)
* 2013 8a(VI5+) Śaman(Słowacja)

OS

* 2003 XII - 6c Red sky (Sperlonga-Włochy)
* 2009 I - 7a Margalef (Hiszpania)
* 2009 V  - VIII Chuck Boom - Adlitzgraben (Austria)
* 2013 7c((VI4+/5) ATP(Hiszpania-podejrzanie łatwe!)

### Się łoi wielowyciągowo:

* 2000 VIII – VII-Pachnieć Brzoskwinką - Tatry
* 2000 VIII -  VII-Rysa Chobrzańskiego – Tatry
* 2001 II – 6b Filar w Gaecie Sperlonga - Włochy
* 2004 II -  6b+ La Couchette Todra – Maroko
* 2005 II    Nelion IV Mount Kenia (Kenia )

### BnO:

* 2013 - Im. Mistrzostwa Ziemii Tarnogórskiej w bno
* 2013/2014 - Im. Śląska Zimowa Liga

### To teraz o AR:

* Rajd Orła Bielika 2002 (Mix) - 3. miejsce
* Zdobycie Pucharu Polski w Rajdach Ekstremalnych 2004
* Bergson Winter Challenge 2005 speed - 1. miejsce
* Bergson Winter Challenge 2006 speed - 2. miejsce
* North Face Adventure Race 2005 (czwórki mix) - 2. miejsce
* Adventure Race Slovenia 2005 (czwórki mix) - 3. miejsce
* Zamberland Adventure Trophy 2008r. Amator - 1. miejsce
* Bergson Winter Challenge 2009 - 2. miejsce
* Ferrino Marafon Ukraina 2009 - 3. miejsce
* Rat Race Edinbourgh 2009 - 1. miejsce
* Gezno 2012 - 1. miejsce
* Rajdy Miejskie Warszawa, Gliwice x 3,Katowice x 3, Poznań, Tarnowskie Góry - 1. miejsce
* Mini Nocna Masakra (okolice Wrocławia) 2012, 2013 - 1. miejsce
* Wertepy, Rajd Konwalii 2013 - 1. miejsce
* NZARP indywidualnie 2013 - 3. miejsce
 

### A teraz kilka słów o sobie: 

byłem w ponad 40 krajach na 4 kontynentach, kąpiąc się we wszystkich oceanach (nawet w Arktycznym), zwiedzając najciekawsze góry na Alasce, w Portugalii, Wielkiej Brytanii, obserwując całkowite zaćmienie słońca w górach Retezatu w Rumuni, wspinając się na grani Eigeru, na lwiej grani Matterhornu  i wielu innych ciekawych miejscach Europy. Uwielbiam jeść, dużo gadać, podejmować różne wyzwania wytrzymałościowo-siłowe a w zespole często przyjmuję rolę konia pociągowo-jucznego.

## Korek Jaskuła

## Janek Lenczowski

ur. w 1976 roku

Lubi: alpinizm, sport i ludzi.

### Osiągnięcia sportowe:

Akademickie Mistrzostwa Polski w Lekkiej Atletyce 2003 rok:

3m 1500 m, 3m 3000m i 2m 4x400m w kategorii.

Liczne starty w maratonach na orientację od 2009 roku.

Puchar Polski w PMnO:

1 miejsca w 2011 i 2013 roku.

Mistrzostwa Polski w PMnO:

1 miejsce w 2013 roku (Skorpion – Skierbieszów).

Kilka wypraw wysokogórskich m.in.:

Pik Marksa, pierwsze polskie wejście – Tadżykistan 2015.

Nanda Devi East, brak wejścia – Indie 2009.

Pik Lenina – Kirgistan 2006.

Hanuman Tibba – Indie 2010.

Noszak, brak wejścia – Afganistan 2013.

Mieszkał w kilku krajach, takich jak Hiszpania, Brazylia, Irlandia, Norwegia i Walia.

Pilot wycieczek, głównie do Ameryki Łacińskiej.

Organizator zawodów Mordownik.

## Piotr Dopierała

Urodzony w 1978 w Wałbrzychu, gdzie nieświadomie przez pierwszych 20 lat swojego życia zbudował ogromną łydę i udo, chodząc niemal co tydzień po sudeckich szlakach. W tamtych czasach nawet nie wiedział, że kiedyś będzie nazywany sportowcem i „czarną owcą” przez rodzinę. Za nauką zjechał  na niziny, a dokładnie do Poznania, gdzie uzyskał tytuł magistra geografii na UAM-ie.

Poważniejszy i świadomy sport zaczął się na studiach, gdzie przypadkiem (w wyniku braku miejsc) trafił do sekcji „jogging” na tzw. WF-ie. Po drodze pojawił się rower i maratony rowerowe oraz od 2008 roku zabawa z mapą, z którą raczej się nie rozstaje.

Osiadł w płaskiej jak stół Wielkopolsce, ożenił się, zbudował dom, posadził drzewo i …urodziła mu się córka.

W miarę przybywania lat rosły także dystanse, które pokonuje. Nie straszne mu 500 km na rajdzie przygodowym, czy 200 km na nartach biegowych, nie pogardzi tzw. „pięćdziesiątką” na orientację. A wszystkie te aktywności raczej uznaje jako treningi wytrzymałości „głowy”, jaki potrzebny jest w rajdach przygodowych, których na swoim koncie ma już więcej niż lat.

Piotr często kieruje się zasadą, że nie warto jechać na zawody, na które czas dojazdu jest większy niż czas spędzony w lesie, choć czasem zdarzają się wyjątki od tej reguły, ale to raczej z sentymentu do imprezy.

W Teamie 360 oficjalnie od 2019 roku, choć z prezesem pod szyldem 360 już kilka wspólnych startów zaliczył.
